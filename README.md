# Ο τελευταίος να σβήσει τα φώτα
## Σκοπός και Στόχοι
Σκοπός του εκπαιδευτικού προγράμματος “Ο τελευταίος να σβήσει τα φώτα” είναι η καλλιέργεια ενεργειακής και περιβαλλοντικής συνείδησης καθώς και των κατάλληλων στάσεων απέναντι στην ενεργειακή οικονομία, ικανών να μεταβάλλουν μελλοντικές συμπεριφορές. Απώτερος σκοπός του προγράμματος είναι η προώθηση μιας ενεργειακά αποδοτικής κουλτούρας τόσο στα μέλη της εκπαιδευτικής κοινότητας (μαθητές, εκπαιδευτικούς, γονείς) όσο και στην ευρύτερη (τοπική) κοινωνία.

Επιμέρους στόχοι του εκπαιδευτικού προγράμματος είναι οι εμπλεκόμενοι μαθητές/τριες 
- να εξοικειωθούν με έννοιες που αφορούν στην εξοικονόμηση / περιορισμό της σπατάλης ενέργειας, στην ενεργειακή οικονομία, στον έλεγχο της κατανάλωσης σε πραγματικό χρόνο, στην βελτιστοποίηση της ενεργειακής αποδοτικότητας, κλπ
- να μελετήσουν τις παραμέτρους που διαμορφώνουν συνθήκες ποιοτικού/επαρκούς φωτισμού σε μία σχολική αίθουσα καθώς και τη σημασία και το αντίκτυπο του στην ευεξία και στην αποδοτικότητα μαθητών και εκπαιδευτικών
- να γνωρίσουν και να πειραματιστούν με ανοιχτές τεχνολογίες, εργαλεία και εξοπλισμό και να προτείνουν εύκολα επαναχρησιμοποιήσιμες, ανοιχτές και χαμηλού κόστους λύσεις που θα συμβάλλουν στην ανάδειξη του αρνητικού αντίκτυπου (περιβαλλοντικού και οικονομικού) που έχει η άσκοπη κατανάλωση ηλεκτρικής ενέργειας (πχ φωτισμός άδειων σχολικών αιθουσών, χρήση φωτισμού κατά τη διάρκεια ηλιολουστων ημερών, κλπ)
- να αναδείξουν / επικοινωνήσουν στην σχολική κοινότητα με εύληπτο και αποδοτικό τρόπο το περιβαλλοντικό και οικονομικό αντίκτυπο της άσκοπης κατανάλωσης ηλεκτρικής ενέργειας
να έρθουν σε επαφή και να κατανοήσουν τις ανοιχτές τεχνολογίες, τα εργαλεία και τον εξοπλισμό και γενικότερα τη φιλοσοφία της ανοιχτότητας και το θετικό αντίκτυπο που μπορεί να έχει στην οικονομία και στην κοινωνία

Ειδικότερα, το εκπαιδευτικό πρόγραμμα “Ο τελευταίος να σβήσει τα φώτα” θα εμπλέξει τους μαθητές/τριες 
- στη σχεδίαση, υλοποίηση, πιλοτική εφαρμογή και αξιολόγηση μιας διάταξης καταγραφής της άσκοπης κατανάλωσης ηλεκτρικής ενέργειας για τον φωτισμό σχολικών αιθουσών, βασισμένης σε τεχνολογίες ανοιχτής αρχιτεκτονικής
- στην αναλυτική περιγραφή και τεκμηρίωση της παραπάνω διαδικασία με έμφαση στη δυνατότητα επαναχρησιμοποίησης από την εκπαιδευτική κοινότητα του εκπαιδευτικού υλικού που θα παραχθεί 
- στην ανάδειξη του αρνητικού οικονομικού και περιβαλλοντικού αντίκτυπου της σπατάλης ενέργειας με βάση την ανάλυση των στοιχείων που θα έχουν συλλεχθεί
- στη διατύπωση προτάσεων με στόχο της βελτίωση της ενεργειακής αποδοτικότητας των σχολικών κτιρίων αναφορικά με τον φωτισμό των σχολικών αιθουσών 
## Φωτισμός και Κατανάλωση ενέργειας στις σχολικές αίθουσες 
Στους χώρους εκπαίδευσης, ο σωστός και επαρκής φωτισμός διαδραματίζει σημαντικό ρόλο στην επίτευξη των εκπαιδευτικών στόχων και στη βέλτιστη επεξεργασία και απορρόφηση πληροφοριών από τους μαθητές, δεδομένου ότι δημιουργεί τις καλύτερες δυνατές συνθήκες για αποτελεσματική μάθηση. Αντίθετα, ο ανεπαρκής και ακατάλληλος φωτισμός προκαλεί κόπωση, διάσπαση της προσοχής ενώ σε κάποιες περιπτώσεις είναι πιθανόν να αποδειχθεί επιβλαβής για την υγεία.

Παράλληλα όμως, ο φωτισμός των σχολικών κτιρίων αποτελεί έναν από τους σημαντικότερους τομείς κατανάλωσης ενέργειας, γεγονός που συνεπάγεται σημαντικά περιθώρια εξοικονόμησης. 

Από την εμπειρία μας μπορούμε να υποστηρίξουμε ότι ένα (σημαντικό) μέρος της ενέργειας για τον φωτισμό των σχολικών αιθουσών σπαταλάται άσκοπα, με τα φώτα να παραμένουν ξεχασμένα ανοιχτά σε άδειες αίθουσες κατά τη διάρκεια των διαλειμμάτων, των κενών, μετά τη λήξη των μαθημάτων, κατά τη διάρκεια ηλιολουστων ημερών, κλπ.

Ποιο ακριβώς είναι το ποσοστό της ενέργειας που δαπανάται άσκοπα για φωτισμό, ποια είναι η οικονομική και περιβαλλοντική επιβάρυνση που συνεπάγεται και τι λύσεις θα μπορούσαμε να προτείνουμε για την αντιμετώπιση / βελτίωση της κατάστασης αυτής;

Μια λύση που προτείνεται συχνά για την αντιμετώπιση του παραπάνω φαινομένου είναι τα αυτοματοποιημένα συστήματα φωτισμού, τα οποία μπορούν να διαμορφωθούν κατάλληλα ώστε να ανάβουν/σβήνουν αυτόματα τα φώτα ανάλογα με την κίνηση (αισθητήρες κίνησης) ή με το επίπεδο του φωτός της ημέρας (αισθητήρες έντασης φωτός) μέσα στην σχολική αίθουσα.

Πόσο ταιριάζουν όμως τα συστήματα αυτά σε μία σχολική αίθουσα και πόσος χρόνος θα χρειαστεί για την απόσβεση του κόστους τοποθέτησης τους σε ένα σχολικό κτίριο;

Στα παραπάνω ερωτήματα επιχειρεί να απαντήσει η διάταξη που προτείνουμε, η οποία αξιοποιώντας αισθητήρες κίνησης και έντασης φωτός σε συνεργασία με ένα μικρο-ελεγκτή (BBC:microbit ή Arduino UNO ή Raspberry Pi zero W) καταγράφει κατά τη διάρκεια ενός εικοσιτετραώρου τον χρόνο που παραμένουν ασκόπως αναμμένα τα φώτα σε μία σχολική αίθουσα. Θεωρούμε ότι τα φώτα είναι ασκόπως αναμμένα (α) όταν δεν υπάρχει κανείς στην αίθουσα (β) όταν ο φυσικός φωτισμός είναι επαρκής.

Η παραπάνω διάταξη είναι δυνατό να υλοποιηθεί με με την αξιοποίηση ενος εκ των τριών πιό διαδεμένων πλατφορμών ανοιχτής αρχιτεκτονικής (BBC:microbit, Arduino UNO, Raspberry Pi zero W).

Η εικόνα που ακολουθεί παρουσιάζει την υλοποίηση με τη χρήση του BBC:microbit

![act_for_energy](https://user-images.githubusercontent.com/5950820/207369164-30138af3-a2be-4851-b671-9157bb49deca.png)

Παρόμοιας λογικής είναι και η υλοποίηση με την αξιοποίηση του Arduino (nano IoT ή UNO) ή Raspberry Pi.

![shut-the-lights-architecture-1-1024x567](https://github.com/fkoutsakas/o-teleftaios-na-svisei-ta-fwta/assets/5950820/9008df74-72cd-4f81-ac22-bcff658717a2)


## Λίστα προτεινόμενου εξοπλισμού
### Υλοποίηση με BBC:microbit
- 2 x BBC micro:bit V2 Board Go Bundle
- 1 x PIR (passive infra red) sensor 3V, για παράδειγμα Grove - Digital PIR Motion Sensor(12m)
- 1 x Light level sensor, για παράδειγμα ο Electro-Fashion, Light Level Detector
- 1 x οθόνη LCD, για παράδειγμα 1.8inch colorful display module for micro:bit, 160x128 ή εναλλακτικά Kitronik :VIEW text32 LCD Screen for the BBC micro bit

### Εναλλακτική υλοποίηση με Arduino UNO
- 1 x Arduino UNO
- 1 x PIR (passive infra red) sensor 3V, για παράδειγμα Grove - Digital PIR Motion Sensor(12m)
- 1 x Light Sensor, για παράδειγμα TEMT6000 Light Sensor
- 1 x οθόνη LCD, για παράδειγμα 1.8inch colorful display module for micro:bit, 160x128 ή εναλλακτικά Kitronik :VIEW text32 LCD Screen for the BBC micro bit

## Ενδεικτικό κόστος
- 2 x BBC micro:bit V2 Board Go Bundle 2 x 22,50 = 50 ευρώ
- 1 x PIR (passive infra red) sensor 3V, για παράδειγμα Grove - Digital PIR Motion Sensor(12m), κόστος 5 ευρώ
- 1 x Light sensor, για παράδειγμα ο TEMT6000 Light Sensor, κόστος 10 ευρώ
- 1 x οθόνη LCD, (παράδειγμα 1.8inch colorful display module for micro:bit, 160x128 ή εναλλακτικά Kitronik :VIEW text32 LCD Screen for the BBC micro bit), ενδεικτική τιμή 20 ευρώ
- λοιπός εξοπλισμός, καλώδια, breadboard, jumper wires, crocodile cable clips, κόστος περίπου 5-10 ευρώ

### Συνολικό Κόστος: 90 ευρώ περίπου

## Διάχυση
15ο Μαθητικό Συνέδριο Πληροφορικής Κεντρικής Μακεδονίας

https://pspth.edu.gr/symmetochi-tou-lykiou-pspth-sto-15o-mathitiko-synedrio-pliroforikis-kentrikis-makedonias-me-tesseris-isigisis/
12ο Μαθητικό Φεστιβάλ Ψηφιακής Δημιουργίας

https://ira.digifest.info/2023/05/blog-post.html

## Πηγές, Σχετικά Projects
Γιαννοπούλου, Π. (2018). Προδιαγραφές φωτισμού για κτίρια πρωτοβάθμιας και δευτεροβάθμιας εκπαίδευσης σε Μεσογειακά κλίματα. Ελληνικό Ανοιχτό Πανεπιστήμιο. https://apothesis.eap.gr/handle/repo/40540 

Παλιόκας, Ι (2008), Καλλιέργεια Ενεργειακής και Περιβαλλοντικής Συνείδησης µε τη χρήση Εκπαιδευτικών Βιντεοπαιχνιδιών, 4ο Συνέδριο ΠΕΕΚΠΕ.
http://kpe-kastor-old.kas.sch.gr/peekpe4/proceedings/synedria4/paliokas.pdf

Eνεργειακή Αποδοτικότητα: ο πυρήνας του «έξυπνου» εργοστασίου
https://industry-news.gr/energeiaki-apodotikotita-o-pyrinas-toy-exypnoy-ergostasioy/ 

Arduino with PIR Motion Sensor
https://create.arduino.cc/projecthub/diyelectronicsprojects/arduino-with-pir-motion-sensor-fd540a 

Arduino - Light Sensor
https://arduinogetstarted.com/tutorials/arduino-light-sensor 

TEMT6000 Ambient Light Sensor & Arduino – Measure Illuminance & Light Intensity
https://how2electronics.com/temt6000-ambient-light-sensor-arduino-measure-light-intensity/

Physical Computing with Python
https://projects.raspberrypi.org/en/projects/physical-computing/0 

Make it: code it - PIR movement alarm
https://microbit.org/projects/make-it-code-it/pir-movement-alarm/

Make it: code it - Light alarm movement alarm
https://microbit.org/projects/make-it-code-it/light-alarm/ 

Make it: code it - Door alarm
https://microbit.org/projects/make-it-code-it/door-alarm/

Make it: code it - Light Level
https://makecode.microbit.org/reference/input/light-level

Raspberry Pi Motion Sensor using a PIR Sensor
https://pimylifeup.com/raspberry-pi-motion-sensor/ 

How to Connect a Light Sensor to the Raspberry Pi
https://howchoo.com/pi/raspberry-pi-light-sensor
