# Ο τελευταίος να σβήσει τα φώτα
## Με μιά ματιά...
1. [Αναλυτική παρουσίαση του έργου](https://openedtech.ellak.gr/robotics2023/o-telefteos-na-svisi-ta-fota-piramatiko-scholio-panepistimiou-thessalonikis/?preview=true)
3. [Βίντεο εισήγησης στο 15ο Μαθητικό Συνέδριο Πληροφορικής Κεντρικής Μακεδονίας](https://www.youtube.com/watch?v=b1FOn6rSd7Q), [Κείμενο εισήγησης](https://docs.google.com/document/d/1xauGRiTvHmHac4riz8gacWah_GG8yp0d/edit?usp=sharing&ouid=102187192160075608820&rtpof=true&sd=true), [Παρουσίαση](https://docs.google.com/presentation/d/1vN8nlSDB6mbKkkIIVLD_nDwDYGxCcHvd0TRgoYjYQI8/edit?usp=sharing)
4. [Photo Alboom](https://photos.google.com/share/AF1QipOP64-WFxZ1iiHuxtSMB_zP1DT6Kyw5N6apeZyJ-W_iewMt2TZZQ6Nan7Ozl_tMxQ?key=QlJhaEFqNmFIa3p3b3E3VFUzWGNuMXVObUFwQjZ3)
5. [Teaser Video - "Τα φώτα με την ματιά των νηπίων του ΠΣΠΘ"](https://youtu.be/sXFGMevzf-c)
6. [Αφισάκι](https://drive.google.com/file/d/1toCfQZ5VtJQO7nFd7wl_34QZRfDQhFS4/view?usp=sharing)
7. [Κώδικας του έργου (Vesrion 0.6)](https://github.com/fkoutsakas/o-teleftaios-na-svisei-ta-fwta/blob/main/switchoffthelightsv06)

## Αναλυτική παρουσίση του έργου
### Σκοπός και Στόχοι
Σκοπός του εκπαιδευτικού προγράμματος “Ο τελευταίος να σβήσει τα φώτα” είναι η καλλιέργεια ενεργειακής και περιβαλλοντικής συνείδησης καθώς και των κατάλληλων στάσεων απέναντι στην ενεργειακή οικονομία, ικανών να μεταβάλλουν μελλοντικές συμπεριφορές. Απώτερος σκοπός του προγράμματος είναι η προώθηση μιας ενεργειακά αποδοτικής κουλτούρας τόσο στα μέλη της εκπαιδευτικής κοινότητας (μαθητές, εκπαιδευτικούς, γονείς) όσο και στην ευρύτερη (τοπική) κοινωνία.

Επιμέρους στόχοι του εκπαιδευτικού προγράμματος είναι οι εμπλεκόμενοι μαθητές/τριες 
- να εξοικειωθούν με έννοιες που αφορούν στην εξοικονόμηση / περιορισμό της σπατάλης ενέργειας, στην ενεργειακή οικονομία, στον έλεγχο της κατανάλωσης σε πραγματικό χρόνο, στην βελτιστοποίηση της ενεργειακής αποδοτικότητας, κλπ
- να μελετήσουν τις παραμέτρους που διαμορφώνουν συνθήκες ποιοτικού/επαρκούς φωτισμού σε μία σχολική αίθουσα καθώς και τη σημασία και το αντίκτυπο του στην ευεξία και στην αποδοτικότητα μαθητών και εκπαιδευτικών
- να γνωρίσουν και να πειραματιστούν με ανοιχτές τεχνολογίες, εργαλεία και εξοπλισμό και να προτείνουν εύκολα επαναχρησιμοποιήσιμες, ανοιχτές και χαμηλού κόστους λύσεις που θα συμβάλλουν στην ανάδειξη του αρνητικού αντίκτυπου (περιβαλλοντικού και οικονομικού) που έχει η άσκοπη κατανάλωση ηλεκτρικής ενέργειας (πχ φωτισμός άδειων σχολικών αιθουσών, χρήση φωτισμού κατά τη διάρκεια ηλιολουστων ημερών, κλπ)
- να αναδείξουν / επικοινωνήσουν στην σχολική κοινότητα με εύληπτο και αποδοτικό τρόπο το περιβαλλοντικό και οικονομικό αντίκτυπο της άσκοπης κατανάλωσης ηλεκτρικής ενέργειας
να έρθουν σε επαφή και να κατανοήσουν τις ανοιχτές τεχνολογίες, τα εργαλεία και τον εξοπλισμό και γενικότερα τη φιλοσοφία της ανοιχτότητας και το θετικό αντίκτυπο που μπορεί να έχει στην οικονομία και στην κοινωνία

Ειδικότερα, το εκπαιδευτικό πρόγραμμα “Ο τελευταίος να σβήσει τα φώτα” θα εμπλέξει τους μαθητές/τριες 
- στη σχεδίαση, υλοποίηση, πιλοτική εφαρμογή και αξιολόγηση μιας διάταξης καταγραφής της άσκοπης κατανάλωσης ηλεκτρικής ενέργειας για τον φωτισμό σχολικών αιθουσών, βασισμένης σε τεχνολογίες ανοιχτής αρχιτεκτονικής
- στην αναλυτική περιγραφή και τεκμηρίωση της παραπάνω διαδικασία με έμφαση στη δυνατότητα επαναχρησιμοποίησης από την εκπαιδευτική κοινότητα του εκπαιδευτικού υλικού που θα παραχθεί 
- στην ανάδειξη του αρνητικού οικονομικού και περιβαλλοντικού αντίκτυπου της σπατάλης ενέργειας με βάση την ανάλυση των στοιχείων που θα έχουν συλλεχθεί
- στη διατύπωση προτάσεων με στόχο της βελτίωση της ενεργειακής αποδοτικότητας των σχολικών κτιρίων αναφορικά με τον φωτισμό των σχολικών αιθουσών 
### Φωτισμός και Κατανάλωση ενέργειας στις σχολικές αίθουσες 
Στους χώρους εκπαίδευσης, ο σωστός και επαρκής φωτισμός διαδραματίζει σημαντικό ρόλο στην επίτευξη των εκπαιδευτικών στόχων και στη βέλτιστη επεξεργασία και απορρόφηση πληροφοριών από τους μαθητές, δεδομένου ότι δημιουργεί τις καλύτερες δυνατές συνθήκες για αποτελεσματική μάθηση. Αντίθετα, ο ανεπαρκής και ακατάλληλος φωτισμός προκαλεί κόπωση, διάσπαση της προσοχής ενώ σε κάποιες περιπτώσεις είναι πιθανόν να αποδειχθεί επιβλαβής για την υγεία.

Παράλληλα όμως, ο φωτισμός των σχολικών κτιρίων αποτελεί έναν από τους σημαντικότερους τομείς κατανάλωσης ενέργειας, γεγονός που συνεπάγεται σημαντικά περιθώρια εξοικονόμησης. 

Από την εμπειρία μας μπορούμε να υποστηρίξουμε ότι ένα (σημαντικό) μέρος της ενέργειας για τον φωτισμό των σχολικών αιθουσών σπαταλάται άσκοπα, με τα φώτα να παραμένουν ξεχασμένα ανοιχτά σε άδειες αίθουσες κατά τη διάρκεια των διαλειμμάτων, των κενών, μετά τη λήξη των μαθημάτων, κατά τη διάρκεια ηλιολουστων ημερών, κλπ.

Ποιο ακριβώς είναι το ποσοστό της ενέργειας που δαπανάται άσκοπα για φωτισμό, ποια είναι η οικονομική και περιβαλλοντική επιβάρυνση που συνεπάγεται και τι λύσεις θα μπορούσαμε να προτείνουμε για την αντιμετώπιση / βελτίωση της κατάστασης αυτής;

Μια λύση που προτείνεται συχνά για την αντιμετώπιση του παραπάνω φαινομένου είναι τα αυτοματοποιημένα συστήματα φωτισμού, τα οποία μπορούν να διαμορφωθούν κατάλληλα ώστε να ανάβουν/σβήνουν αυτόματα τα φώτα ανάλογα με την κίνηση (αισθητήρες κίνησης) ή με το επίπεδο του φωτός της ημέρας (αισθητήρες έντασης φωτός) μέσα στην σχολική αίθουσα.

Πόσο ταιριάζουν όμως τα συστήματα αυτά σε μία σχολική αίθουσα και πόσος χρόνος θα χρειαστεί για την απόσβεση του κόστους τοποθέτησης τους σε ένα σχολικό κτίριο;

Στα παραπάνω ερωτήματα επιχειρεί να απαντήσει η διάταξη που προτείνουμε, η οποία αξιοποιώντας αισθητήρες κίνησης και έντασης φωτός σε συνεργασία με ένα μικρο-ελεγκτή (BBC:microbit ή Arduino ή Raspberry Pi) καταγράφει κατά τη διάρκεια ενός εικοσιτετραώρου τον χρόνο που παραμένουν ασκόπως αναμμένα τα φώτα σε μία σχολική αίθουσα. Θεωρούμε ότι τα φώτα είναι ασκόπως αναμμένα (α) όταν δεν υπάρχει κανείς στην αίθουσα (β) όταν ο φυσικός φωτισμός είναι επαρκής.


### Λίστα προτεινόμενου εξοπλισμού

#### Υλοποίηση με Arduino nano 33 IoT

Για τις ανάγκες του εκπαιδευτικού προγράμματος αξιοποιήθηκαν αποκλειστικά χαμηλού κόστους αγοράς/συντήρησης, απλές στην εγκατάσταση και χρήση τεχνολογίες ανοιχτής αρχιτεκτονικής. Ειδικότερα, η πρόταση / διάταξη μας για την καταγραφή της άσκοπα καταναλισκόμενης ενέργειας βασίζεται στον παρακάτω εξοπλισμό ανοιχτής αρχιτεκτονικής:
- έναν μικροελεγκτή Arduino Nano 33 IoT with headers (ενδεικτικό κόστος 30€)
- ένα αισθητήρα φωτός Adafruit LTR-329 (ενδεικτικό κόστος 6€)
- δύο αισθητήρες ανίχνευσης κίνησης PIR HC-SR502 (ενδεικτικό κόστος 6€)
- εξαρτήματα συνδεσμολογίας και συναρμολόγησης, ενδεικτικά Breadboard, Alligator Test Leads ή/και Jumper Wires, βάσεις στήριξης των αισθητήρων, κλπ (ενδεικτικό κόστος 10€)

Προαιρετικά, στην περίπτωση που αυτό κρίνεται απαραίτητα από τις ιδιαίτερες συνθήκες της εκάστοτε υλοποίησης, είναι δυνατόν να αξιοποιηθεί και ο παρακάτω εξοπλισμός:
- μία LCD οθόνη μικρού μεγέθους, ενδεικτικά Fermion 1.8" 128x160 IPS (ενδεικτικό κόστος 10€)
- βάσεις στήριξης αισθητήρα ανίχνευσης κίνησης και φωτός (ενδεικτικό κόστος 2€)

Το κόστος του απαραίτητου εξοπλισμού ανέρχεται περίπου στα 50€, ενώ το κόστος του επιπλέον (προαιρετικού) εξοπλισμού ανέρχεται περίπου στα 13€.

Για τις ανάγκες του έργου μας επιλέξαμε να αξιοποιήσουμε τον Arduino (nano 33 IoT).

![shut-the-lights-architecture-1-1024x567](https://github.com/fkoutsakas/o-teleftaios-na-svisei-ta-fwta/assets/5950820/9008df74-72cd-4f81-ac22-bcff658717a2)



## Διάχυση
15ο Μαθητικό Συνέδριο Πληροφορικής Κεντρικής Μακεδονίας, Παρουσίαση εισήγησης με τίτλο "Ο τελευταίος να σβήσει τα φώτα»: οι ανοιχτές τεχνολογίες στην υπηρεσία της εξοικονόμησης ενέργειας", Απρίλιος 2023. Εισήγηση [ΕΔΩ](https://docs.google.com/document/d/1xauGRiTvHmHac4riz8gacWah_GG8yp0d/edit), Παρουσίαση [ΕΔΩ](https://docs.google.com/presentation/d/1bTY03eYpxlBIh2JtCrS1X23UhkzbIjs-/edit#slide=id.p1)

12ο Μαθητικό Φεστιβάλ Ψηφιακής Δημιουργίας, Παρουσίαση με τίτλο "Ο τελευταίος να σβήσει τα φώτα»: οι ανοιχτές τεχνολογίες στην υπηρεσία της εξοικονόμησης ενέργειας", Μάιος 2023, Περισσότερα [ΕΔΩ](https://pspth.edu.gr/symmetochi-sto-12o-mathitiko-festival-psifiakis-dimiourgias/)

Ημερίδα διάχευσης ομίλων, καινοτόμων δράσεων και εκπαιδευτικών προγράμματων του Πειραματικού Σχολείο του Πανεπιστημίου Θεσσαλονίκης, Μάιος 2023

## Πηγές, Σχετικά Projects
Arduino with PIR Motion Sensor, Ανακτήθηκε από https://create.arduino.cc/projecthub/diyelectronicsprojects/arduino-with-pir-motion-sensor-fd540a 

Arduino - Light Sensor, Ανακτήθηκε από https://arduinogetstarted.com/tutorials/arduino-light-sensor 

Arduino (2023), Arduino Cloud, Ανακτήθηκε από https://docs.arduino.cc/arduino-cloud/ 

Bellia, L., Pedace, A., Barbato, G. (2013). Lighting in educational environments: An example of a complete analysis of the effects of daylight and electric light on occupants, Building and Environment, Volume 68, Pages 50-65, ISSN 0360-1323, https://doi.org/10.1016/j.buildenv.2013.04.005 

Craig, C.A., Allen, M.W. (2015). The impact of curriculum-based learning on environmental literacy and energy consumption with implications for policy. Util. Policy, 35, 41–49. 

De Waters, J.E., Powers, S.E. (2011). Energy literacy of secondary students in New York State (USA): A measure of knowledge, affect, and behavior. Energy Policy, 39, 1699–1710.

Kemp-Hesterman, A., Glick, S., Eileen Cross, J. (2014). Reducing electrical energy consumption through behavior changes. J. Facil. Manag., 12, 4–17.

Pereira, L. D., Raimondo, D., Corgnati, S. P., Silva, M., G., (2014), Energy consumption in schools - A review paper, Renewable and Sustainable Energy Reviews, Volume 40, 2014, Pages 911-922, ISSN 1364-0321, https://doi.org/10.1016/j.rser.2014.08.010. 

TEMT6000 Ambient Light Sensor & Arduino – Measure Illuminance & Light Intensity, Ανακτήθηκε από https://how2electronics.com/temt6000-ambient-light-sensor-arduino-measure-light-intensity/ 

Γιαννοπούλου, Π. (2018). Προδιαγραφές φωτισμού για κτίρια πρωτοβάθμιας και δευτεροβάθμιας εκπαίδευσης σε Μεσογειακά κλίματα. Ελληνικό Ανοιχτό Πανεπιστήμιο. https://apothesis.eap.gr/handle/repo/40540  

Eνεργειακή Αποδοτικότητα: ο πυρήνας του «έξυπνου» εργοστασίου, Ανακτήθηκε από  https://industry-news.gr/energeiaki-apodotikotita-o-pyrinas-toy-exypnoy-ergostasioy/    

Παλιόκας, Ι (2008), Καλλιέργεια Ενεργειακής και Περιβαλλοντικής Συνείδησης µε τη χρήση Εκπαιδευτικών Βιντεοπαιχνιδιών, 4ο Συνέδριο ΠΕΕΚΠΕ,  http://kpe-kastor-old.kas.sch.gr/peekpe4/proceedings/synedria4/paliokas.pdf

Πανελλήνιος Διαγωνισμός Ανοιχτών Τεχνολογιών στην Εκπαίδευση, (2023). 5ος Πανελλήνιος Διαγωνισμός Ανοιχτών Τεχνολογιών στην Εκπαίδευση, https://openedtech.ellak.gr/ 
